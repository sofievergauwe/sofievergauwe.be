---
title: 'Mindful Yoga '
permalink: /mindful-yoga
layout: page
image: /media/mindful-yoga.png
caption:
  align: bottom center
  quote: 'YOGA brengt je in het nu, in je lichaam en bij je ware zelf'
info:
  description: Binnenkort in nieuwe zaal **Oemtata**! Te **Evergem-Ertvelde**.
  title: Mindful Yoga
  image: /media/mindful-yoga-mat.jpg
datalist:
  items:
    - data: 10 €
      title: ' 1 les '
      info: (75')
    - data: 80 €
      title: '10 lessen '
      info: ''
  title: Prijzen
---

_Yoga vindt zijn oorsprong in India, het woord Yoga komt uit het Sankskriet en betekent vereniging of verbinding,  tussen geest en lichaam, tussen het vormloze en de vorm._

### Mijn kennismaking

Op 17-jarige leeftijd startte ik met het volgen van Hatha Yoga lessen en vanaf de eerste les voelde ik me merkwaardig anders. Wat tot me doordong was een ongekende rust in lichaam en geest. Ik ervaarde gevoelens van voldoening en tevredenheid over mezelf en alles om me heen. Sindsdien is yoga deel geworden van mijn leven en nu voel ik dat de tijd rijp is om deze therapeutische bewegingsvorm met anderen te delen. 

### Mindful Yoga 

Deze Yogavorm is gebaseerd op de traditionele Hatha Yoga en Mindfulness. Tijdens het beoefenen van Mindful Yoga leren we bewust aanwezig te zijn, in het moment en in ons lichaam. We benaderen onszelf zonder oordeel, op een zachte manier. We worden ons bewust van onze fysieke ervaringen, gevoelens en gedachten, zonder hier een verhaal aan te koppelen. Mindfulness leert ons met een milde open aandacht waarnemen wat zich in het nu aanbiedt. Het is een weg, een reis, niet om ergens te geraken, maar om te zijn waar je bent. Het nu, dit moment, is onze bestemming.



### 8 pijlers

Tijdens de lessen maken we gebruik van onderstaande Mindful pijlers als hulpmiddel om de verbinding tussen geest en lichaam te herstellen. Het toepassen van deze pijlers leert ons veel over onszelf en de relatie met ons lichaam, maar ook over hoe we anderen bekijken en ervaren. 

- Niet oordelen
- Geduld hebben 
- Beginner's mind 
- Vertrouwen
- Niet streven 
- Acceptatie
- Loslaten
- Compassie



### De ademhaling 

Een andere belangrijke sleutel om de verbinding tussen geest en lichaam te herstellen is onze ademhaling. In de Yogalessen leren we onze ademhaling beïnvloeden, beheersen en synchroniseren met houdingen en bewegingen. Dit doen we bewust vanuit onze geest en het veranderen van de ademhaling heeft onmiddellijk effect op ons lichaam. Wij kunnen met intentie dieper en langzamer ademen, wat de bloedcirculatie en zuurstoftransport naar alle cellen verbetert. 

De ademhaling is een soort van anker waar we steeds opnieuw onze aandacht op richten. In de Yoga leren we als het ware her-ademen en ons her-verbinden met dit natuurlijke principe. Want de adem is een cyclus net als eb en vloed. Onze manier van ademhalen heeft een enorme invloed op ons fysieke, mentale en energetische welzijn.


