---
title: de wereld van Sofie
permalink: /wereldvansofie
layout: page
image: /media/wereld van sofie omslagfoto.jpg
datalist:
  description: "\n_Bachelor Kinesitherapie_\n\n_Massagetherapie_\n\n_Mindful Yoga Teacher_\n\n_Reiki 1e graad_\n\n_Thetahealing:_\n\nDNA Basis\r, DNA Advanced\r, Game of Life\r, Manifetatie & Overvloed\r, Intuïtieve Anatomie\r, The Planes of Existence\r, \nDNA3, Dig Deeper"
  title: Certificaten/diploma's
---
Omdat ik mezelf en wat ik doe moeilijk onder een noemer of in een vakje kan plaatsen, maar ik wel de naam Sofie draag, is 'de wereld van Sofie' een ietwat vanzelfsprekende maar toch heel treffende titel voor mijn praktijk. Ik hou van de mysterieze-alles in vraagstellende nasmaak die deze naam spontaan oproept omwille van haar oorsprong, namelijk de intenationale bestseller 'De wereld van Sofie, roman over de geschiedenis van de westerse filosofie' geschreven door Jostein Gaarder en uitgegeven in 1991. Deze titel schenkt mijn praktijk en mezelf de ruimte te doen wat ik wil, los van benoemingen en vastgezette of vastzettende begrippen. 

### Een woordje uitleg over het ontstaan

In januari 1987 werd ik, Sofie Vergauwe, geboren, en dit 10 minuten later dan mijn zus.. inderdaad ik ben deel van een ééneiige tweeling! Alsook heb ik twee oudere zorgzame broers. Mijn zus Siska, en ik, zijn altijd heel close geweest. We zaten steeds bij elkaar in de klas tot op het moment dat ik graag naar de kunsthumaniora wilde gaan. Aangezien mijn papa fotograaf en tekenaar was, bleek die optie echt mogelijk! En zodus volgde ik het 5e en 6e middelbaar Beeldende Vorming aan Sint-Lucas (kunsthumaniora). Hierna ben ik schilderen gaan studeren aan het KASK te Gent, maar helaas werd ik in het eerste jaar 'gebuisd' op mijn schilderen.

Mijn zus en ik hebben in deze jaren kennis gemaakt met Hatha Yoga. We waren beiden verkocht en sindsdien was dit ons uitje samen, elke week volgden we 'onze yogales'. Dit is nog steeds een gedeelde passie!
 
Omwille van mijn interesse in het menselijk lichaam en mijn passie voor massage, schreef ik me in voor Kinesitherapie. Maar toen brak er een moeilijke periode aan waarin bij ons mama de diagnose van stembandkanker werd vastgesteld. Ik was ondertussen veranderd van school en studeerde toen in Antwerpen. Ons mama is drie jaar ziek geweest, en heeft uiteindelijk voor euthanasie gekozen. Hierna moest ik nog stage lopen in ziekenhuizen, maar dat was te confronterend voor mij op dat moment. Ik heb er toen voor gekozen niet verder te studeren en werk te zoeken met mijn Bachelordiploma Kinesitherapie, dat ik toen wel afgewerkt heb. 

Gelukkig kon ik op Den Dries te Evergem van start gaan als Kine. Ik heb er vijf jaar gewerkt en ben heel dankbaar voor de kans die ze me geboden hebben. 

In de loop van die 5 jaar heb ik het diploma van massagetherapeut behaald en ben ik ook gebotst op het begrip 'spiritualiteit', maar ik koesterde hier altijd al een voorliefde voor. In 2013 ging ik met twee vriendinnen op een reis naar Thailand, en daar ontmoette ik twee dames die me enorm geholpen hebben met het verwerken van het verlies van mijn mama en de druk die ik steeds voelde op mijn keel. Zij spraken over een enegetische healingsmethode 'Thetahealing', welke ze dus ook hadden toegepast op mij. Hierna voelde ik me stukken lichter, verlost als het ware, en de druk op mijn keel was volledig verdwenen. Ik was zo onder de indruk, dat ik na thuiskomst onmiddellijk een reikicursus en vele thetahealingcursussen ben beginnen volgen. 

Ik ben gestart met het geven van massages in ons ouderlijke huis, maar toen mijn vriend en ik ongeveer 2 jaar te Stoepe woonden, is de wereld van Sofie pas echt geboren! Zowel de naam, als de plek, die mijn vriend vol overgave heeft gematerialiseerd. Hij heeft me altijd gesteund en ondersteund. Na het 'falen' in de schilderkunst heeft hij me ook overtuigd te blijven schilderen!

In 2015 openden we officieel 'de wereld van Sofie'. Ik moet toegeven dat ik toen heel voorzichtig mezelf en mijn passies tot uitdrukking begon te brengen. De 3 jaren die erop volgden heb ik heel bescheiden, maar opbouwend, mijn wereld gedeeld. Sinds januari 2018 is de wereld van Sofie niet langer een bijberoep, maar is het mijn hoofdberoep geworden!

_*Hoog tijd dus om te DELEN!*_


Tot binnenkort,

Sofie







