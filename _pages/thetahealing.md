---
title: ThetaHealing®
permalink: /thetahealing
layout: page
image: /media/DSC_0695.JPG
caption:
  align: middle center
  quote: Het evenwicht tussen lichaam en geest
info:
  image: /media/thetahealing.jpg
datalist:
  items:
    - data: € 50
      title: Thetasessie
      info: 60'
  title: Prijzen
---

_De ThetaHealing® techniek is een **energetische geneeswijze** ontwikkeld door de Amerikaanse Vianna Stibal in 1995.
Met behulp van deze techniek kunnen we ons bewust worden van overtuigingen, die ons beperken en tegenhouden in wat we willen bereiken in het leven en kunnen we deze vervangen door ondersteunende en stimulerende overtuigingen._

Als de heler zich afstemt, dan komt hij/zij in een intuïtieve en diep meditatieve staat, in een thetastaat. De hersengolven in deze toestand zijn **theta-golven**, vandaar de benaming van de helingsmethode. Deze hersengolven worden eveneens opgemerkt tijdens hypnose, trance en dromen.

> ThetaHealing® kan toegepast worden bij mensen, bij dieren en andere organismen.

### Uitstraling

Elke persoon heeft een eigen uitstraling. Deze uitstraling is gebaseerd op wat de persoon zowel vanbinnen als vanbuiten, zowel bewust als onbewust, met zich meedraagt. Als je iemand ontmoet, kan je vaak **‘voelen’ hoe de persoon is**, zelfs zonder dat hij/zij iets hoeft te zeggen. Soms weet je vooraf of je met de desbetreffende persoon al dan niet zal overeenkomen.

Deze uitstraling is het deel van jezelf dat je de wereld instuurt en dus wat andere mensen van jou zien, voelen, lezen, ervaren of kennen. Je omgeving reageert altijd op deze straling, op wat je uitzendt.

### Wet van aantrekkingskracht

De wet van aantrekkingskracht speelt hierbij een essentiële rol. Want **wat we uitzenden, krijgen we terug**.  Wie van ons heeft nog nooit een pechdag ervaren?  Je staat op met het verkeerde been uit bed en alles, maar dan ook alles gaat tegen.

> You don't attract what you want. You attract what you are.
> *Dr. Wayne Dyer*

### Geloofsovertuigingen

Vaak dragen we diep vanbinnen bepaalde negatieve geloofsovertuigingen, waarvan we niet zouden verwachten dat we ze meedragen. Deze bepalen, samen met duizenden andere overtuigingen die we binnen hebben, ons zijn en onze uitstraling.

**Negatieve overtuigingen** kunnen ons beperken in ons leven, maar als we de correcte overtuigingen binnendragen, kunnen wij net liefde en overvloed aantrekken.

### Bodem

Met behulp van ThetaHealing® is het mogelijk om op zoek te gaan naar het **ontstaansmoment** van bepaalde overtuigingen rond eenzelfde thema. Dit kan bijvoorbeeld een traumatische ervaring geweest zijn of gewoon deel zijn van de opvoeding die we hebben meegekregen.

Het naar boven brengen van dit moment, en de cliënt hier **bewust** van maken, kan veel teweegbrengen. Samen onderzoeken we wat er toen precies gebeurd is, en wat nodig is om evt veranderingen aan te brengen.

### Je lichaam spreekt

De meeste angsten, aanvallen en lichamelijke klachten zijn **signalen** die het lichaam geeft opdat je een zoektocht zou starten naar de dieperliggende oorzaak. Bepaalde situaties die we in ons leven meemaken zoals een scheiding, pestgedrag, het verlies van een dierbare, fysieke en emotionele misbruiken... kunnen trauma’s veroorzaken die zich diep binnenin ons schuil houden. Al zitten ze vaak achter slot en grendel, deze **trauma’s** zijn sterk aanwezig en **kunnen ons leven in grote mate beïnvloeden.**

### Opnieuw heel worden

Met behulp van de ThetaHealing®techniek kunnen we deze trauma's op een zachte en comfortabele manier **bevrijden, verwerken en loslaten**, zodat lichaam en geest opnieuw een evenwicht kunnen vinden.

Tijdens een sessie komt boven wat 'klaar zit'. Heling kan je bekijken als het afpellen van de schillen van een ajuin, waarbij de buitenste schil klaar zit om losgemaakt te worden. Hoe meer schillen wij kunnen loslaten, hoe dichter wij komen tot onze ware kern.

Helen betekent eigenlijk opnieuw **'heel worden', het 'her-inneren' van ons eigen heelheid!** :)
