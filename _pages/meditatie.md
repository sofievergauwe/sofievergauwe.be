---
title: Visualisatie-Meditatie
permalink: /visualisatie- meditaie
layout: page
image: /media/girl-superpower.jpg
caption:
  quote: 'If you can dream it, you can do it -Walt Disney'
info:
  description: "Gelieve zelf een matje en kussentje mee te brengen. \r\n\nDe meditaties gaan bij mij thuis door. \nAls het mooi weer is in de tuin, vanaf het kouder wordt, is het binnen in Den Anker met het houtstoofke aan! "
  title: ''
datalist:
  description: |-
    19u Welkom

    19u30-20u Visualisatie

    20u Uitwisselen ervaringen

    Bijdrage 5€
  items: []
  title: Praktisch
buttons:
  - title: contacteer me gerust bij vragen of interesse!
---
Het oproepen van beelden, gevoelens en de beleving van een bepaalde situatie of van (een krachtigere versie van) jezelf laat je brein geloven dat het werkelijk zo is. 
'Eerst zien, dan geloven' is een bekend gezegde en terecht want dit is de grootste kracht van onze hersenen. Eens je gelooft in jezelf en wat je kan bereiken, eens je gelooft in de mogelijkheden, dan pas kan het echt vorm krijgen in je leven. 

De verbeeldingskracht is dé bron van creativiteit en intuïtie. Het visueel voorstellen van iets is de basis van creatie. Het is wonderbaarlijk wat de verbeeldingskracht met ons kan doen en hoe het werkelijk verandering kan teweegbrengen binnen en buiten onszelf. 
Verbeelding, fantasie en (dag)dromen zijn talenten waarmee ieder van ons geboren wordt, maar naarmate we ouder worden, verliezen we vaak deze kwaliteiten of maken we er alleszins minder gebruik van. Vaak vergeten we de onbeperkte mogelijkheden en vrijheid die de geest en het voorstellingsvermogen ons schenken. 

Via visualisatie beseffen we dat groei en verandering altijd mogelijk zijn, dat dromen toegestaan is (ongeacht de leeftijd) en dat deze nog steeds verwezenlijkt kunnen worden. Soms geraken we gevangen in de ernst en realiteit van het leven en vergeten we te dromen!

Om de twee weken op maandagavond begeleid ik een groepsmeditatie, maar eigenlijk benoem ik het liever als een visualisatie-meditatie. Ik schrijf de visualisaties zelf uit en deze handelen steeds over een ander thema. Het hoofddoel van deze meditaties is jou in je kracht te zetten en je te laten proeven van hoe dit voelt. 

In het begin van zo'n meditatie breng ik je bij jezelf naar binnen, dit onder andere door het met aandacht volgen van de ademhaling.  Hierna kunnen we met een lege maar geconcentreerde geest starten met de visualisatie. 

De meditaties zijn een half uurtje lang. 

Geen ervaring nodig!

Thee à volonté :) 






