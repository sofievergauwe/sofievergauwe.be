---
title: 'Mindful Yoga '
permalink: /mindful-yoga
layout: page
image: /media/oemtata-mindful yoga.jpg
caption:
  align: top right
  quote: 'Yoga brengt je in het nu, in je lichaam, bij jezelf.'
instagram: ''
info:
  description: |-
    Op donderdagavond in het zaaltje van de **Oemtata.**

    Pastorijstraat 40, Ertvelde.

    Beginners welkom!
  title: Mindful Yoga
  image: /media/mindful-yoga.png
datalist:
  items:
    - data: 7 €
      title: proefles
      info: 1u15'
    - data: 10 €
      title: ' 1 les '
      info: 1u15'
    - data: 90 €
      title: beurtenkaart
      info: 10 lessen
  title: Prijzen
buttons: []
---
**_Yoga vindt zijn oorsprong in India, het woord Yoga komt uit het Sankskriet en betekent vereniging of verbinding,  tussen geest en lichaam._**

### Mijn kennismaking

Op 17-jarige leeftijd startte ik met het volgen van **_Hatha Yoga_** lessen en vanaf de eerste les voelde ik me merkwaardig anders. Wat tot me doordrong was een **_ongekende rust_** in lichaam en geest. Sindsdien is yoga deel geworden van mijn leven. 


### Mindful Yoga

Deze Yogavorm is gebaseerd op de traditionele **_Hatha Yoga_** en **_Mindfulness_**. Tijdens het beoefenen van Mindful Yoga leren we bewust aanwezig te zijn, in het moment en in ons lichaam. We **_benaderen onszelf zonder oordeel_**, op een zachte manier. We worden ons bewust van onze fysieke ervaringen, gevoelens en gedachten, zonder hier een verhaal aan te koppelen. Mindfulness leert ons met **_een milde open aandacht_** waarnemen wat zich in het nu aanbiedt. Het is een weg, een reis, niet om ergens te geraken, maar om te zijn waar je bent. **_Het nu, dit moment, is onze bestemming_**.

### 8 pijlers

Tijdens de lessen maken we gebruik van onderstaande Mindful **_pijlers als hulpmiddel_** om de verbinding tussen geest en lichaam te herstellen. Het toepassen van deze pijlers leert ons veel over onszelf en de relatie met ons lichaam, maar ook over hoe we anderen bekijken en ervaren. 

* Niet oordelen
* Geduld hebben 
* Beginner's mind 
* Vertrouwen
* Niet streven 
* Acceptatie
* Loslaten
* Compassie

### De ademhaling

Een andere **_belangrijke sleutel_** om de verbinding tussen geest en lichaam te herstellen is onze ademhaling. In de Yogalessen leren we onze ademhaling beïnvloeden, beheersen en synchroniseren met houdingen en bewegingen. Dit doen we bewust vanuit onze geest en het veranderen van de ademhaling heeft onmiddellijk effect op ons lichaam.  

De ademhaling is een soort van **_anker_** waar we steeds opnieuw onze aandacht op richten. In de Yoga leren we als het ware her-ademen en ons her-verbinden met dit natuurlijke principe. Want de adem is een cyclus net als eb en vloed. Onze manier van ademhalen heeft een enorme invloed op ons fysieke, mentale en energetische welzijn. **_De ademhaling is het middel om bewust aanwezig te worden van en in het eigen lichaam._** 

### Praktisch

Op donderdagavond gaan er twee lessen door: 

* 19u-20u15
* 20u45-22u

**_Schooljaar 2019-2020:_**

Les op 9-16-23-30 jan, 6-13-20 feb, 5-12-19-26 mrt, 2-23-30 apr, 7-14-28 mei, 4-11-18-25 jun.

Geen yoga tijdens vakanties en op feestdagen.  Dit betekent geen les op 2 jan, 27 feb, 23-30 apr, 21 mei, maanden juli en augustus.

Graag je **_aanwezigheid bevestigen_** via mail of persoonlijk berichtje op mijn facebookpagina. De les gaat door vanaf drie mensen hun deelname hebben bevestigd (ten laatste woensdagavond).

Gelieve **_losse kledij_**  te dragen en een **_dekentje_** mee te brengen en eventueel een drinkbus/flesje water. Verder is alles voorzien.

De lessen gaan door in het **_zaaltje van de Oemtata_**. Pastorijstraat 40, 9940 Ertvelde. Parkeren met de auto doe je best in de Kroonstraat. Fietsen mogen gerust op de oprit van de Oemtata staan. 

**_proefles 7€, losse les 10€, beurtenkaart 10 lessen 90€_**
