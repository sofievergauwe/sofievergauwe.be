---
title: Massage
permalink: /massage
layout: page
banner:
  image: /media/massage.jpg
  quote: Stijfheid en pijn kunnen werkelijk wegvloeien!
  align: middle center
info:
  image: /media/reiki.jpg
  description: Via massage kunnen **trauma** en **shock**, die vaak opgeslagen liggen in de huid, losgelaten worden. Spanningen die zich vastzetten in de spieren kunnen met behulp van massage losgemaakt en afgevoerd worden.
  prices:
  - name: Hoofdmassage
    time: 30'
    price: € 20
  - name: Rugmassage
    time: 30'
    price: € 20
  - name: Rugmassage
    time: 60'
    price: € 35
  - name: Full body massage
    time: 120'
    price: € 60
  prices-footnote: _Alle massages zijn inclusief water/thee_
---

_Door mijn achtergrond in kinesitherapeutische technieken, bijscholing in massagetherapie, yoga en het volgen van andere holistische cursussen, heb ik een eigen visie rondom het begrip massage ontwikkeld. Massage houdt voor mij meer in dan losmaken en bekomen van ontspanning. Je laten masseren is je lichaam toestaan aandacht, zorg en warmte te ontvangen. Jezelf een massage gunnen staat gelijk aan het **onderhouden en koesteren van je eigen fysieke huis, van jouw lichaam**._

### Loslaten

> Via massage kunnen **trauma en shock**, die vaak opgeslagen liggen in de huid, losgelaten worden.

Via massage kunnen **trauma en shock**, die vaak opgeslagen liggen in de huid, losgelaten worden. Dit ondersteunt en stimuleert het zelfhelende en regenererende vermogen van de huid. **Spanningen** die zich vastzetten in de spieren kunnen met behulp van massage losgemaakt en afgevoerd worden.

Door het aanraken en aandrukken van bepaalde triggerpoints, dit zijn gevoelige punten die vaak overeenkomen met acupunctuurpunten, kunnen **stijfheid en pijn** werkelijk **wegvloeien** uit je systeem.

### Evenwichtige massage

Tijdens het geven van een massage, schenk ik meer aandacht aan de plekken die hier naar mijn gevoel nood aan hebben. Afhankelijk van onze houding en levenstijl slaan we meer of minder spanning op in bepaalde gebieden van het lichaam. Vaak sluipt deze spanning in de rug, nek en hals. Tijdens een rugmassage zal ik altijd deze drie regio's behandelen, omdat deze onlosmakelijk met elkaar verbonden zijn. Ik ga op zoek naar de meest gespannen regio's en triggerpunten en ga daar dan dieper op in. Aangezien dit vrij gevoelig kan zijn, maak ik hierna gebruik van heerlijk ontspannende en afvoerende technieken.

Ik tracht steeds een evenwicht te vinden tussen het werkelijk losmaken en het bekomen van een diepe ontspanning. **Ik streef dus naar een evenwichtige massage** waarbij je het gevoel hebt dat er werkelijk iets veranderd is, maar dat je tegelijk het wonderbaarlijk weldoende effect van relaxatie mag en kan ervaren!

### Olie & water

Als basisolie gebruik ik een mix van **amandel-, jojoba-, en tarwekiemolie***. Als klant mag je vanuit 'je gevoel' een **etherische olie** uitkiezen die ik dan toevoeg aan de basisolie. De oliën zijn afkomstig van De Ontknoping, dit is een speciaalzaak in etherische olie te Ertvelde (Evergem).

Na de massage is het belangrijk om water te drinken! Door massage zetten bloedvaten uit en is er een betere doorstroming. Het is dan ook het ideale moment om alle losgemaakte overbodige stoffen af te voeren. Het innemen van vloeistof zorgt ervoor dat de vrijgekomen afvalstoffen via de nieren afgevoerd worden en dus verwijderd kunnen worden uit ons lichaam. Daarom bied ik na de massage een **Yogi thee of water** aan. De thee komt uit biowinkel Tante Tinne te Assenede.
