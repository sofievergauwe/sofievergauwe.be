---
title: Massage
permalink: /massage
layout: page
image: /media/massage.jpg
caption:
  align: bottom center
  quote: Stijfheid en pijn kunnen werkelijk wegvloeien
info:
  description: >-
    Verwen jezelf of een ander met een stevig losmakende en toch heerlijk
    ontspannende massage!
  title: ''
  image: /media/rugmassage.jpg
datalist:
  description: _Alle massages zijn inclusief water/thee_
  items:
    - data: € 20
      title: Hoofdmassage
      info: 30'
    - data: € 20
      title: Rugmassage
      info: 30'
    - data: € 35
      title: Rugmassage
      info: 60'
    - data: ''
      title: Waardebon mogelijk!
      info: ''
  title: Prijzen
buttons: []
---

_Massage houdt meer in dan losmaken en bekomen van ontspanning. Je laten masseren is je lichaam toestaan aandacht, zorg en warmte te ontvangen. Jezelf een massage gunnen is het verzorgen en koesteren van je eigen huis, van jouw lichaam._

### Loslaten

Via massage kunnen trauma en shock, die vaak opgeslagen liggen in de huid, worden losgelaten .
Spanningen die zich vastzetten in de spieren kunnen met behulp van massage losgemaakt en afgevoerd worden.
Door het aanraken en aandrukken van bepaalde gevoelige punten, kunnen stijfheid en pijn werkelijk wegvloeien uit je systeem. 

Het gaat niet enkel om het fysieke loslaten, massage gunt ons ook een momentje om onze mentale activiteit los te laten. Als dat gebeurt kunnen we ons volledig overgeven en werkelijk genieten!

### Evenwichtige massage

 Afhankelijk van onze houding en levenstijl slaan we meer of minder spanning op in bepaalde gebieden van het lichaam. Vaak sluipt deze spanning in de rug, nek en hals. Tijdens een massage zal ik altijd deze drie regio's behandelen, omdat deze onlosmakelijk met elkaar verbonden zijn. Ik ga op zoek naar de meer gespannen regio's en triggerpunten en ga daar dan dieper op in. Aangezien dit vrij gevoelig kan zijn, maak ik hierna gebruik van heerlijk ontspannende en afvoerende technieken.

Ik tracht steeds een evenwicht te vinden tussen het werkelijk losmaken en het bekomen van een diepe ontspanning. Ik streef dus naar een evenwichtige massage waarbij je voelt dat er werkelijk iets veranderd is, maar dat je tegelijk het wonderbaarlijk effect van relaxatie mag en kan ervaren!

### Olie & water

Als basisolie gebruik ik een mix van amandel-, jojoba-, en tarwekiemolie. Als klant mag je  een etherische olie uitkiezen die ik dan toevoeg aan de basisolie. De oliën zijn afkomstig van De Ontknoping, dit is een speciaalzaak in etherische olie te Ertvelde (Evergem).

Na de massage is het belangrijk om water te drinken! Door massage zetten bloedvaten uit en is er een betere doorstroming. Het is dan ook het ideale moment om alle losgemaakte overbodige stoffen af te voeren. Het innemen van vloeistof zorgt ervoor dat de vrijgekomen afvalstoffen via de nieren afgevoerd worden en dus verwijderd kunnen worden uit ons lichaam. Daarom bied ik na de massage een Yogi thee of water aan. 
